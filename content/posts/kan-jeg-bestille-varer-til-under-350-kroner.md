---
title: "Kan jeg bestille varer til under 350 kroner?"
date: 2020-01-14T15:41:53+02:00
language: norwegian
draft: false
---

OPPDATERING 7. MARS 2020
[Nettavisen](https://www.nettavisen.no/okonomi/norske-nettkunder-slipper-moms-tross-stortingets-vedtak---dette-er-uholdbart/3423931813.html) melder at alt vil være som før, SELV ETTER 1. april. Dvs. du kan fortsatt bestille til under 350kr uten å få et sjokkgebyr. Unntaket er _næringsmidler_, eller mat, som har måttet fortolles siden 1. januar 2020.

---

Alle har sikkert hørt noe om at grensen for momsfri netthandel på 350 kroner vil forsvinne i 2020. Det er litt forvirrende akkurat hva som vil skje, fordi utrullingen er litt merkelig, og systemet for import har vært litt forvirrende så lenge noen kan huske.

## Kun næringsmidler og mat må fortolles fra 1. januar

Tolletaten definerer næringsmidler som alt mennesker spiser. Dvs. godteri, spekepølse, stevia, honning, sjokolade, proteinpulver, osv. Det er nå for sent å bestille dette uten å måtte betale en skyhøy fortollingsavgift.

## Alt annet må fortolles fra 1. april

Det er ingen spøk å handle på nett lenger når alt skal fortolles uansett pris. Det blir spennende å se hvordan dette virker når det implementeres. Regjeringen forventer at alle nettbutikker som selger til Norge skal ha et system der prisen for varene automatisk inluderer mva. akkurat slik det er i fysiske butikker i Norge idag. Det er ikke noe vanlige kunder skal trenge å tenke på, men det gjelder å være forsiktig å bestille noe hvis ikke nettbutikken tydelig sier ifra at de bruker den såkalte "VOEC-ordningen". 

Dette betyr at vi allerede er inne i en overgangsperiode der det kommer til å være en del smerte både for forbrukere og nettbutikker. Husk at netthandel er relativt nytt, og at man aldri kommer unna at staten skal ha en del av pengene du bruker og tjener. Om noen år vil jeg tippe vi tenker over det det moms og toll på netthandel like mye som vi tenker over moms og toll på varer i fysiske butikker – altså ingenting. 

## Få handelen unnagjort nå

Det vil nok absolutt lønne seg å få unnagjort all handel av ting som koster mindre enn 350 så fort som mulig. Dersom pakken i posten krysser Norges grense etter 1. april kan du risikere å måtte betale en ganske sur fortollingsavgift.

Vi får håpe at store butikker som Wish, Ebay, og AliExpress innfører "VOEC" for kunder i Norge så fort som mulig, slik at vi slipper å bekymre oss så mye. 

## Norske nettbutikker vil være akkurat som før

Selv når 1. april nærmer seg kan du med ro handle fra norske nettbutikker. Husk bare at selv om siden er på norsk, kan butikken være utenlandsk. Husk derfor å se om de sier noe om fortolling eller forsikre deg om at lageret er i Norge. 

## Start din egen nettbutikk

Jeg vil tro at dette er en gyllen mulighet for nordmenn å starte sin egen lille nettbutikk. Norske butikker har måttet konkurrere på ganske lik linje med utenlandske nettbutikker, men vil nå få en fordel, da det er enklere for nordmenn å forstå alle de nye reglene. Husk at du ikke nødvendigvis trenger en nettside og sånt for å selge på nettet, da det også er mulig å kun bruke Facebook, Finn, Tise o.l.
